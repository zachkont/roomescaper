---
title: The Magic Chamber

# cover image vertical position, example: 75%
imageposition: 100%

# your rating
puzzles:
- color: 40A4DF
- color: A1522B
- color: E3C559
- color: B5A2A3
- color: C0C0C0

# difficulty, easy/hard
difficulty: hard
difftext: Out of the box

# teamsize
team: 2-4

# put your tags here. possible options: recommended,beginners,teamaction
guide: recommended,duet
---

Βρισκόμαστε σε ένα πολύ συγκεκριμένο χρονικά σημείο, μιας ιστορίας από το –βιβλίο που δεν πρέπει να ονομάσουμε-, συγκεκριμένα το σημείο που ο Harr… το αγόρι που έζησε (;) βρίσκεται αναίσθητο στο νοσοκομείο του κάστρου και οι φίλοι του χρειάζονται το φίλτρο που θα τους επαναφέρει από την κατάσταση που βρέθηκαν όταν κοίταξαν τον Βασιλίσκ.. το φίδι-μέδουσα!

Να πω ότι αγαπώ τη σειρά βιβλίων στην οποία βασίστη.. από την οποία εμπνεύστηκε (καλύτερο)  το δωμάτιο, αυτή με το παιδί με το σημάδι στο κούτελο. Που ανεβαίνει στα σκουπόξυλα; Αυτή. Οπότε είμαι λίγο επηρεασμένος, τι να κάνω.

Ξεκινάς διαλέγοντας χαρακτήρα,  ανάμεσα σε καθηγητές γίγαντες, άλλους βοτανολόγους και διάφορους άλλους. Έχω ξανακάνει κάτι παρόμοιο, μόνο εδώ μου άρεσε. Γιατί κάνει μικρή διαφορά στο παιχνίδι και του δίνει πολύ ωραία γεύση.
Η κάμαρα (ελπίζω να περνάει αυτό) πάσχει από ένα γιγάντιο πρόβλημα. Με έκανε να αδιαφορήσω για τους γρίφους, γιατί χάζευα τριγύρω. Φυσικά αστειεύομαι, το δωμάτιο είναι φτιαγμένο με πολύ γούστο και δουλειά και είναι ικανοποιητικό για Hogwa.. κάστρο- μαγική σχολή. Μερικές επιλογές δε, σε βάζουν στο κλίμα από το πρώτο δευτερόλεπτο και αξίζουν συγχαρητηρίων. Σίγουρα κάποια πράγματα είναι πιο ταιριαστά από άλλα, όμως τίποτε δε με ενόχλησε.

Τα βήματα του παιχνιδιού.. περισσότερο όπως έπρεπε από ότι περίμενα. Εννοείται χωρίς λουκέτα, αλλά γεμάτα ξόρκια και η καθοδήγηση από τον ένα γρίφο στον επόμενο είναι σαν από παραμύθι. Πρέπει να σκεφτείς λιγάκι έξω από το μπαούλο, αλλά γενικά κυρίως είναι μέτριας δυσκολίας.

Αξίζει αναφοράς: το hint system, αξίζει άπειρες γαλέρ.. είναι όλα τα λεφτά. Το απόλαυσα, όσο και το παιχνίδι. Συνήθως δε θέλω και φοβάμαι να ζητήσω βοήθεια, μήπως πάρω κάτι παραπάνω από ότι χρειάζεται και το όλο σύστημα με τις οθόνες είναι λίγο εκτός κλίματος. Εδώ , πέραν του έκτακτου gamemastering, πέρναγα όμορφα ζητώντας βοήθεια. (Pointy) Hats off to the design.

Νομίζω έγινα σαφής πως είναι ΜΑΓΙΚΟ (κρατήθηκα σε όλο το review) δωμάτιο και για όλους τους λάτρεις των βιβλίων με μικρούς μάγους που πολεμάνε τους δολοφόνους των γονιών τους. Να σημειώσω ότι θα σας ζήταγα να ακούσετε την περιγραφή και να μην πάθετε κακό προς το τέλος, κρίμα είναι.
Για λιγάκι ικανούς παίκτες, να μπορούν να δουλέψουν λιγάκι τα γριφάκια του. Νομίζω έχει καλό έυρος για μέγεθος ομάδας αν και φυσικά οι μικρές θα δουλέψουν πολύ πολύ καλύτερα.


*όλες οι πιθανές ομοιότητες με χαρακτήρες, τοποθεσίες και ονομασίες που μπορεί να βρίσκονται κάτω από πνευματικά δικαιώματα τρίτων, είναι καθαρά συμπτωματικές
