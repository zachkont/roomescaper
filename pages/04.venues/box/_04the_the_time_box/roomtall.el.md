---
title: The Time box

# your rating
puzzles:
- color: 00ADDF
- color: 19617D
- color: ECDE04
- color: C70000


# difficulty, easy/hard
difficulty: hard
difftext: Super creative

# teamsize
team: 3-4

# your tags here. possible options: recommended,beginners,teamaction
guide:
---

Ένα μικρό ταξιδάκι στο χρόνο, μια ωρίτσα, για το καλό ρε παιδί μου. Το Time Box είναι αρχικά σε άλλη τοποθεσία από το υπόλοιπο The Box, μάλλον λόγω παρεμβολών στο χωροχρόνο.

Το παιχνίδι ξεκινά με θεματικό τρόπο, οπότε να πας έτοιμος. Η όλη πορεία του παιχνιδιού, ο σκοπός και η πλοκή είναι καλή και δίνει ένα νόημα σε ότι κάνεις.
Σε εμφάνιση, η δουλειά είναι λίγο τυπική σε σημεία, σπουδαία αλλού (ή μήπως άλλοτε; Ταξίδι στο χρόνο ντε). Ίσως πάσχει από περιττά props –ένα συγκεκριμένα πολύ χαριτωμένο, αλλά πολλοί το λυπούνται, παρακαλώ μην παίζεις με όοοολα όσα βρεις εκεί μέσα-
και μια ελάφρυνση θα του έκανε καλό.  Μερικές κατασκευές όμως είναι άξιες συγχαρητηρίων.

Στους γρίφους όμως εγώ ενοχλήθηκα. Το Box δε μας κάνει παράλογα πράγματα, οπότε μη φοβάσαι αυτό. Ενοχλήθηκα γιατί έχει αρκετούς γρίφους που θέλουν λίγο έμπνευση ή παρατηρητικότητα επιπέδου στοχαστή- φιλοσόφου. Ενώ κανένας τους δεν είναι κακός,
 βασίζονται στο να μυριστείς κάτι. Δεν είμαι κατά της δημιουργικής σκέψης, αλλά πιστεύω ότι χρειάζεται μια κατεύθυνση.
 Γιατί; Γιατί αρχικά η ηρεμία και ο χρόνος που θες δεν υπάρχει και δεύτερο και σημαντικότερο, θα βρεθείς στο χαζό σημείο να περιμένεις hint για να προχωρήσεις επειδή δεν ξέρεις τι να κάνεις. Όταν είσαι στη μέση της λύσης ενός γρίφου, είναι αλλιώς, νομίζω.
 Εννοείται δεν έχει μόνο τέτοια, έχει και γρίφους παρατηρητικότητας και σκέψης και λίγο τεχνολογία και λίγο μαγεία, μια χαρά. Α, και ένα υπέροχο βήμα (μη τα λέω όλα γρίφους) που έγινε από τα αγαπημένα μου.

Αυτά με τις γκρίνιες μου. Συνολικά νομίζω ότι είναι διασκεδαστικότατο, απλώς όχι άψογο. Κυρίως το εκφράζω έτσι, γιατί μετά το Temple Box, ανέβηκαν τα expectations. Μην αποτρέψω κανέναν να πάει, απλώς θα χρειαστείς σίγουρα hint, μη νιώσεις άσχημα
 (εμένα με ενοχλεί που είμαι περίεργος). Για όλα τα επίπεδα παικτών και αν είναι και διαφορετικών επιπέδων ακόμα καλύτερα.{c:red} Δεν είναι για κλειστοφοβικούς. Υπάρχει κομμάτι του παιχνιδιού, που δε μπορούν να το παίξουν. Ρωτήστε τους αν θέτε.{/c}

4? Κομμάτια. Αναποφάσιστος, γιατί με πείραξαν τα πολλά hints που προκύπτουν, αλλά από την άλλη δεν του αξίζει παρακάτω, θα ήταν άδικο.
