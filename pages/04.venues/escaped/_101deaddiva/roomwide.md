---
title: 101: Dead diva's room

# your rating
puzzles:
- color: EAFF00
- color: EAFF00
- color: EAFF00
- color: EAFF00
- color: EAFF00

# difficulty, easy/hard
difficulty: easy
difftext: Decent

# teamsize
team: 2-4

# your tags here. possible options: recommended,beginners,teamaction
guide: recommended,beginners,duet
---

Δυσκολεύομαι με την κριτική. Το καμαρίνι είναι το πιο άψογο που έχω δει σε σχεδιασμό. Τα εφέ ήταν δυνατά (θα τα ακούσεις αν πας). Οι γρίφοι ήταν όλοι ενδιαφέροντες και όπως πρέπει. Άρα τώρα, ήταν το καλύτερο δωμάτιο που έχω δει ή όχι;

Πραγματικά, μετά από τόσα δωμάτια, ενώ τα εκτιμώ όλα σε κάποιο βαθμό, κανείς δεν έπιασε το αλάνθαστο. Αυτό που να φύγω και να μη μπορώ να του βρω ψεγάδι. Μπαίνοντας στο καμαρίνι της ντίβας, πατώντας στη δεκαετία του '60 και ψαχουλεύοντας τα αρώματα της και το πικ-απ, ακόμα και να μην είχε γρίφους,  ήταν εμπειρία.

Όμως είχε γρίφους, δύσκολοι δεν ήταν, φοβερά καινούριοι δεν ήταν, αλλά δεν απογοήτευσαν πουθενά. Όλοι με λογική συνέχεια και σειρά. Έκανε και διαφοροποιήσεις (αυτό το λουκέτο-λουκέτο κουράζει μετά από λίγο) και κράταγε το ενδιαφέρον. Φρόντισε να μας έχει τη σωστή ατμόσφαιρα, με το κάτι παραπάνω από την εμφάνιση του δωματίου.

Καθώς δεν είναι δύσκολο, το προτείνω σε όλους, 4 άτομα  ίσως το optimum νούμερο.

Τα 5 άξια παζλ θεώρησε τα λαμπάκια γύρω από καθρέπτη, όπως στα παλιά καμαρίνια