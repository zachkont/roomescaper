---
title: Escape room Spectrum
---

<div class="uk-container uk-container-center uk-margin-large-bottom uk-margin-large-top">
<h1>Escape room Spectrum</h1>
  <p>Ασχολούμαι τόσο καιρό με το χώρο και έχω δει πάρα πολλά πράγματα. Ως ξινός και γκρινιάρης, αποφάσισα να παραπονεθώ για ακόμα ένα πράγμα που αφορά την εξέλιξη των escape 
  rooms στην Ελλάδα.</p><p>

Ορισμό του escape room δεν έχουμε και κάπου εκεί ξεκινά η σκέψη μου σήμερα. Δε γίνεται να θεωρήσω τον όρο αυτολεξεί σωστό, γιατί τα περισσότερα δεν είναι 1 δωμάτιο και σε πολλά
 σκοπός δεν είναι η απόδραση. Σίγουρα συμφωνούμε όμως ότι η αρχή τους και το κλασσικό escape room είναι ένα παιχνίδι γρίφων, όπως το Sherlock Maze (Sherlocked Homes) 
 ή το Edgar A. Poe (Exodus).</p><p>

Φυσικό ήταν, αυτή η ιδέα να εξελιχθεί. Μεγαλύτερα και περισσότερα δωμάτια, πιο εντυπωσιακά σκηνικά, χρήση αυτοματισμών και τεχνολογίας και μεγαλύτερο βάθος στην ιστορία.
 Όλα αυτά είναι στοιχεία που κρατάνε το παιχνίδι και την εμπειρία ίδια, απλώς με μεγαλύτερο βάρος στην παρουσίαση.
</p><p>
Ακολούθησε η τάση για περισσότερη εμπειρία στον παίκτη. Πως έγινε αυτό; Στοιχεία τρόμου (αν και δεν θα έπρεπε να είναι ο μόνος τρόπος ατμόσφαιρας που δουλεύει) και ηθοποιοί. 
Κάθε ένα ξεχωριστά επίσης θα μπορούσε να δουλεύει αρμονικά με την κεντρική ιδέα του κλασσικού escape room. Ακόμα και τα 2 μαζί θα μπορούσαν. Για μένα όμως, δεν το κάνουν πάντα.
</p><p>
Ο λόγος που μου έγινε όλη αυτή η σκέψη είναι το 3ο παράδειγμα escape room που με έκανε να σκεφτώ ότι ένας ορισμός του όρου θα ήταν χρήσιμος. Τα 3 αυτά ήταν το
 Ritual (Great Escape), το Unknown (Exit Now) και το Requiem (Mystery Lab). 
</p><p>
Με τους ηθοποιούς και τα παιχνίδια τρόμου, νομίζω φτιάχτηκαν στην Αθήνα εμπειρίες, που ανήκουν κάπου στο εύρος ανάμεσα στο κλασσικό escape room και ένα horror experience, 
πιο συνηθισμένα στο εξωτερικό, αν και έχουμε κάνει και εδώ ένα. </p>
<img src="spectrum/spectrum.jpg" alt="Spectrum image" class="uk-width-medium-2-3">
<p>Στο παραπάνω σχέδιο, έχω ενδεικτικά μερικά παιχνίδια. Μπορεί να μην είναι όλα τέλεια πάνω στη γραμμή, αλλά πες μου πόσο συμφωνείς με αυτό που θέλω να πω. 
Όσο κινείσαι δεξιά, η σημασία στο να παίξεις ένα παιχνίδι μειώνεται και η σημασία του να ζήσεις κάτι που είναι εμπειρία, αυξάνεται. Το Lockwood manor έχει ότι έχει,
 άλλα είναι σίγουρα escape room με πολλά παραπάνω. Το Mister. E έχει στον πυρήνα του το interaction με ηθοποιό, αλλά επίσης στον πυρήνα του είναι και να λύσεις το δωμάτιο.
 Το Paranoic II έχει γρίφους που μπορεί να μην είναι απίθανοι ή το σημαντικότερο στο παιχνίδι, αλλά είναι εκεί και παραμένουν βασικό στοιχείο.
</p><p>
Πείθει το ίδιο να το πω για το Requiem; Διαλέγω αυτό γιατί εκ των 3 (Requiem, Unknown, Ritual) είναι αυτό με τα περισσότερα tasks. Είναι στον πυρήνα του ένα κλασσικό
 escape room; Γιατί για μένα, δεν είναι, πόσο μάλλον τα υπόλοιπα 2. Είναι εμπειρίες, που φτιάχτηκαν με έμπνευση τα escape room, και τα θυμίζουν προφανώς. 
</p><p>


Σε αυτό το εύρος λοιπόν, θεωρώ ότι κάπου πρέπει να μπαίνει και μία γραμμή που να διαχωρίζει το τι είναι escape room και τι είναι escape room inspired/based/ότι θες εσύ.
 Ίσως να τους πήγαινε να είναι άλλο genre μόνα τους; Ίσως να μην λέγονται escape room; To Room54 πολύ σωστά, διάλεξε να μη λέγεται escape room σκέτο 
 (και λέγεται Live Interactive Role-Playing Game) ενώ δεν απέχει από το κλασσικό escape room περισσότερο από ότι το Unknown, απλώς με διαφορετικό τρόπο. Το κάνει για να
 ξέρεις τι πρόκειται να συναντήσεις.
</p><p>
Ένα ακόμη παράδειγμα για να βοηθήσω στην κατανόηση. Έστω ότι τα roller coaster και τα τρενάκια του τρόμου λέγονται “τρενάκια”. Άδικο; όχι. Είναι αρκετά περιγραφικό και 
για τα 2. Χρήσιμο; Καθόλου. Βγαίνοντας από ένα τρενάκι τρόμου (ένα “τρενάκι”) και μπαίνοντας σε ένα roller coaster (άλλο “τρενάκι”) θα σου έρθει μία εντελώς διαφορετική 
εμπειρία. Δείχνει λογικό να μην έχουν και το ίδιο όνομα λοιπόν.
</p><p>
Το ποιό είναι escape room και ποιό όχι δε μπορεί κάπως κάποιος να το αποφασίσει για όλους. Ο καθένας στην άποψη του λοιπόν και για μένα, είναι αυτή: </p>
<img src="spectrum/spectrum2.jpg" alt="Spectrum 2 image" class="uk-width-medium-2-3">
<p>Οι λόγοι που διάλεξα να σε ταλαιπωρήσω σήμερα με αυτό το κείμενο είναι οι εξής
</p><p>
Ο μη-διαχωρισμός τους, κάνει την κριτική δύσκολη. Δε μιλάω μόνο για τη δική μου σελίδα, μιλάω για όλες, καθώς κάπως καταφέραμε το escaping community να είναι πολύ δεμένο
 με τις κριτικές. Είναι ανόμοια πράγματα και όταν ολόκληροι παράγοντες στην κριτική των escape room δεν έχουν νόημα στα 3 αυτά παιχνίδια (να σε δω να κρίνεις τους γρίφους
 του Ritual) δεν ξέρω πως μπορούν να κριθούν στην ίδια κλίμακα μεταξύ τους.
</p><p>
Δεύτερο και σημαντικότερο: Προσδοκίες. Ένα πρόβλημα που δημιουργείται τόσο σε εμένα όσο και σε νέους του αθλήματος, για διαφορετικούς λόγους. Όταν εγώ πάω σε ένα escape 
room περιμένω γρίφους και πράγματα να σκεφτώ και να με δυσκολέψουν. Ωραία τα σκηνικά και οι χώροι, αλλά δεν πάω για αυτό το λόγο. Θα μπορούσα φυσικά να γουστάρω και τα 2 
και για όσους το κάνουν, δεν υπάρχει και αυτό το πρόβλημα. Νομίζω αν είχα πάει σε αυτά τα 3, χωρίς να περιμένω escape room, θα είχα περάσει καλύτερα. Έμαθα να αγαπώ παιχνίδια
 με ένα δωμάτιο και 10 γρίφους, όχι το αντίθετο.
</p><p>
Κάπως έτσι λοιπόν ισχύει για καινούργιους. Όταν κάποιος ξεκινήσει και πάει σε τέτοια παιχνίδια με βάση τα σκηνικά και τον τρόμο, και μετά επισκεφτεί το Trapped και του 
κακοφανεί που πρέπει να λύσει σε ένα δωμάτιο γρίφους, ποιος φταίει που δε θα περάσει καλά; Το Old friend in chains που γράφει ότι είναι escape room και δεν είναι τίποτε 
διαφορετικό;

</p>
</div>