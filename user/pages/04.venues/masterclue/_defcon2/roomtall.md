---
title: Defcon 2

# cover image vertical position, example: 75%
imageposition: 100%

# your rating
puzzles:
- color: 065361
- color: 02030C
- color: 5FC3D6

# difficulty, easy/hard
difficulty: hard
difftext: Cool & uncool

# teamsize
team: 2-4

# put your tags here. possible options: recommended,beginners,teamaction,duet
guide:
---

Πρέπει να μπεις και να βουτήξεις τα επικίνδυνα χημικά, γιατί κάπου προφανώς τράβηξες το κοντό ξυλάκι και σε χώσανε.

Άρχίζω από 2 πράγματα που θέλω να θυμάσαι: Λόγω ψαξίματος το δωμάτιο με έχασε γρήγορα, οπότε ότι και να είχε μέσα, δε με ενθουσίαζε. Έτσι είμαι, τι να κάνουμε. Έπειτα, πήγα πολύ κοντά στο άνοιγμα, ίσως αλλάξουν διάφορα από τότε.

Πάω αναλυτικά:
Το σενάριο και η πλοκή μου φάνηκαν λιγάκι default, ενώ εύκολα μπορούσε να γίνει πιο προσεγμένη δουλειά, όχι ότι μετράει φοβερά, αλλά λέμε.
Μερικά από τα δωμάτια και οι μηχανισμοί πολλών γρίφων είναι στην καλύτερη μάλλον ποιότητα που χωράει σε escape room. Όλα λειτουργούν άψογα, εντελώς μοναδικά τα περισσότερα και κάνουν τους γρίφους να δείχνουν αρκετά φυσικοί.
Στην κατασκευή τους βγάζω το καπέλο. Λίγο ένιωσα ότι σκηνογραφικά όλα δείχνουν υπερβολικά τέλεια και καθαρά σε βάρος της αληθοφάνειας, πείθει όμως ικανοποιητικά.

Τα βήματα του παιχνιδιού είναι που μου χάλασαν την εμπειρία. Έχει πολλούς διαφορετικούς γρίφους, άλλους πολύ ωραίους και άλλους πιο απογοητευτικούς. Έχει βήματα που θέλουν δεξιοτεχνία, παρατηρητικότητα…. Και ψάξιμο. Το ψάξιμο γενικά
είναι το χειρότερο μου. Ξέρω και καταλαβαίνω ότι πολλοί γουστάρουν, ότι μεγαλώνει το παιχνίδι, αλλά δεν το μπορώ. Εδώ δεν το λέω ανελέητο, γιατί αυτό συνήθως σημαίνει ότι έχουν κρύψει καλύτερα από ότι πρέπει τα αντικείμενα, αλλά
είναι πλήρως περιττό κατά τη γνώμη μου. Μου διέκοπτε το flow του παιχνιδιού, μόνο και μόνο για να ψαχουλέψω τριγύρω μου. Άνετα επιβιώνει χωρίς αυτό και δεν είναι καθόλου internal και απαραίτητο μέρος του. Τέλος πάντων, είχε
όμορφους γρίφους και σε λειτουργία και σε σκέψη και γρίφους που δεν τους βρίσκω λογικούς.

Πολλά έγραψα.. Αν δε σε ενοχλεί να ψάχνεις είναι σίγουρα καλύτερο από όσο το περιγράφω για σένα. Είναι ένα escape room που νομίζω έχει δυνατά σημεία την κατασκευή και μερικά βήματα του παιχνιδιού. Νομίζω όχι για άπειρους,
θα δυσκολευτούν. Εμένα μου φάνηκε μέτριο και δεν πρόσφερε πολλά, ενώ τα αναμφισβήτητα ταλέντα τους στους μηχανισμούς μπορούσαν να χρησιμοποιηθούν πολύ καλύτερα.
