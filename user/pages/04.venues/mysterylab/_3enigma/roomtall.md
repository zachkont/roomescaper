---
title: Enigma

# cover image vertical position, example: 75%
imageposition: 100%

# your rating
puzzles:
- color: A4856A
- color: C8C8C6
- color: 0D141B

# difficulty, easy/hard
difficulty: hard
difftext: Loose logic

# teamsize
team: 3-4

# put your tags here. possible options: recommended,beginners,teamaction
guide:
---

Θυμάσαι την ταινία που βγήκε πέρσι με τον Κλαμπερτραντς; Που μαζεύει μια ομάδα και προσπαθεί να φτιάξει έναν υπολογιστή και τον τιμωρούνε επειδή είναι γκέι;  Τώρα είναι η σειρά σου να νικήσεις τον κώδικα των Ναζί στη θέση του
Κραντρελανς!! (μα τι όνομα αυτός ο άνθρωπος)

Αχ, θα διαφωνήσουμε σήμερα, το βλέπω. Αν έχεις ήδη πάει δηλαδή, αλλιώς διάβασε προσεκτικά τι θα γράψω για να μη τσακωθούμε μετά.

Ο χώρος είναι καλός, με την παράσταση να κλέβουν οι μηχανισμοί που έχει δεξιά κι αριστερά. Είναι σε ένα βαθμό λειτουργικοί και σε συνδυασμό με το πόσο θεματικοί δείχνουν, κάνουν ένα τίμιο αποτέλεσμα.

Τώρα μπαίνουμε στα δύσκολα. Πλοκή και γρίφοι. Οι γρίφοι είναι, για εμένα προσωπικά, κακοί, όλοι τους. Θα πω βαριά κουβέντα: Μου θύμισε Athens Clue. Πράγματα δηλαδή που ούτε ακριβώς λογική βγάζουν, ούτε κολλάνε με κάποιο σενάριο,
 είναι για να είναι. Θα βγάλεις έναν αριθμό, γιατί ξέρεις ότι αυτό ψάχνεις και κάπως πρέπει να το κάνεις. Η πλοκή προσθέτει σε όλη την ανουσιότητα,  γιατί αιτία πίσω από το να συμβαίνει ότι συμβαίνει και όπως συμβαίνει, δε βλέπω.
 Παραδέχομαι ότι μερικά πράγματα είχαν σχέση με το θέμα, αλλά μόνο επιφανειακά. Επίσης δέχομαι ότι δεν είναι όλοι οι γρίφοι, όλων των δωματίων δεμένοι με το θέμα του. Λίγα δωμάτια όμως με άφησαν τόσο αποκομμένο από την ιστορία
 όπως αυτό. Μεγαλύτερο μου παράπονο, είναι ότι δεν λύνεις ποτέ στο παιχνίδι κώδικα, για να νιώσεις λίγο Turing (αποκρυπτογράφηση ≠ μετάφραση – δεν εννοώ να έχεις και το κλειδί έτοιμο)


Που βρίσκω το δυσκολότερο αυτού του review. Για την πλειοψηφία των παικτών, όλα αυτά δεν έχουν σημασία. Αν πας και σε νοιάζει να διασκεδάσεις, θα το κάνεις. Το δωμάτιο είναι γενικά εντυπωσιακό και σου δίνει λόγους να το συμπαθήσεις.
 Εγώ ψάχνω για ένα σύνολο στοιχείων όταν πάω να παίξω και όταν δεν τα βρίσκω απογοητεύομαι. Κανένας λόγος να είσαι κι εσύ ξινός σαν εμένα.

 Βαθμολογία; Για μένα 2μιση. Για σένα 4, ίσως 4+. Να του βάλω ένα 3 να πέσουμε μέσα; Να του βάλω.
