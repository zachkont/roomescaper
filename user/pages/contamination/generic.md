---
title: contamination outdoor event thoughts
---

<div class="uk-container uk-container-center uk-margin-large-bottom uk-margin-large-top">
  <img src="contamination/contamination_banner.gif" alt="Contamination gif" class="uk-width-1-1"><p><b>Σκέψεις για το Contamination</b></p>
  <p>Η όλη μόδα ή τρέλα ή πώρωση με τα δωμάτια απόδρασης τα τελευταία χρόνια, είναι εντυπωσιακή. Η ταχύτητα που εξαπλώθηκε δεν είναι τόσο σπουδαία, πολλά πράγματα εξαπλώνονται γρηγορότερα (102 πράγματα ας πούμε). Το ότι γίναμε καλύτεροι από πολλά έθνη με μεγαλύτερα budget και εμπειρία σε αντίστοιχες κατασκευές είναι αξιοπρόσεκτο, αλλά αλλού θέλω να σταθώ. Αυτό που με ενδιαφέρει είναι η ανάγκη μας για κάτι που δεν υπήρχε.

  </p><p>
Οι φορές που κάποιος ακούει την έκφραση “να ξεχαστούμε λιγάκι” είναι αμέτρητες και ενοχλητικά (για μένα) ταιριάζουν συχνά με το “να μη σκέφτομαι τίποτα”. Η ανάγκη μας για απελευθέρωση από την καθημερινότητα ικανοποιούταν από μια απουσία ενέργειας, με την χαλάρωση στον ήλιο κάποιας παραλίας, με ένα ποτό, μια περιπέτεια με εκρήξεις και τον the Rock.

</p>
Απροσδόκητα λοιπόν, πάρα πολλοί άνθρωποι αγκάλιασαν ένα νέο χόμπι το οποίο είναι αντιδιαμετρικά αντίθετο από μια τέτοια συνήθεια. Να περάσουν 1 ώρα της μέρας τους, με πίεση χρόνου, λύνοντας γρίφους και ξεκλειδώνοντας λουκέτα.  Κάποιοι έβρισκαν χαρά λύνοντας, κάποιοι ανοίγοντας, κάποιοι με τη συμμετοχή τους σε ένα τέτοιο παιχνίδι ή περνώντας μια ώρα δημιουργικής ενασχόλησης, παρέα με φίλους. Για μένα, αυτό είναι μια υγιής και ευχάριστη μέχρι τέλους εξέλιξη στον τομέα της ψυχαγωγίας.

</p><p>
Μια τέτοια νέα εξέλιξη, έπρεπε να εορτασθεί κάπως. Κάποιος όφειλε στο κοινό τόσων escapers να κάνει ένα δώρο, κάτι που είναι μια ωδή στην αγάπη για περιπέτεια, το παιχνίδι και τη σκέψη. Όπως σιγά σιγά οι τόνοι και το επίπεδο ανέβαιναν, έπρεπε να υπάρξει ένα κρεσέντο, μια χωριστή νότα, ψηλότερα από τις υπόλοιπες, για να ευχαριστήσει τον κόσμο που αγκάλιασε το παιχνίδι και τις αποδράσεις – ειδικά αυτούς που δεν το έκαναν πρωτύτερα.

</p><p>
Το πρώτο τέτοιο κρεσέντο, γιατί είμαι βέβαιος ότι θα ακούσουμε και επόμενο, ίσως από τους ίδιους ίσως από κάποιον νέο, έγινε. Το ονόμασαν contamination και έγινε από το Exodus Athens, το Room 54 και το Ground Zero Project. Μέσα του, έκρυψαν ένα αμάλγαμα παιχνιδιού ρόλων, θεάτρου με φυσικά δόσεις που θυμίζουν και τιμούν τα δωμάτια απόδρασης. Χρησιμοποίησαν νέα στοιχεία, πολλή(μα πάρα πολλή) δουλειά και όλες τις υποκριτικές ικανότητες και ποσότητες που μπορεί να ζητήσει κάποιος (το ίδιο ισχύει για για τις ποσότητες χημικού φωτός!!!). Το λιγότερο που πρέπει να πάρουν είναι σεβασμό και ευχαριστώ για όσα έκαναν.

</p><p>
Από εμένα δε θα πάρεις κριτική. Γιατί δε θα μπορέσεις να ξαναπάς. Γιατί κάθε μέρα που συνέβη ήταν διαφορετική. Γιατί κάτι που ζεις και δεν παρακολουθείς μόνο, είναι αδύνατο να το βιώσεις με τον ίδιο τρόπο. Γιατί προσωπικά εγώ, είχα εμπόδια στο να το ζήσω στο 100%. Και τέλος: γιατί δε θέλω. Αν το κάνω δε θα σου δώσει να καταλάβεις, πως είναι να ζεις ένα τέτοιο event – ακόμα και η λέξη είναι φτωχή και το «παιχνίδι» είναι εξίσου μικρό-.

</p><p>
Μπορώ μόνο να κάνω τα εξής σχόλια και την εξής μαντεψιά:

</p><p>
Είχε κομμάτι που ήταν η πιο αληθινή εμπειρία που πέρασα όσο ακολουθώ αυτή την πιο νέα μου αγάπη (❤️ escape rooms ❤️).

</p><p>
Η νότα (ενθουσιάστηκα παραπάνω από ότι πρέπει με τη μουσική αναλογία) ήταν όσο ψηλή χρειαζόταν και ήταν αυτή ακριβώς που θέλαμε. Ήρθε σε λάθος χρόνο και με ένα τρεμούλιασμα στο παίξιμο της. Έτσι πάει όταν παίζεις κάτι για πρώτη φορά. Έπειτα μαθαίνεις και τελειοποιείς.

</p><p>
Το οποίο με οδηγεί στη μαντεψιά μου: Όταν ξαναγίνει, το παραπάνω σχόλιο θα σταματά στην πρώτη τελεία.
 </p>
 
 
 
<p>
Α και κάτι τελευταίο: old_rebels are the best.
</p>
  
</div>
